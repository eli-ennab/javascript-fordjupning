# Workshop 2023-05-26

Det finns ett skelett av en väder-app i `05-react-weather` som jag vill att ni lägger in nödvändig logik i. Kommunikationen med OpenWeatherMap finns redan färdig i `services/owmapi.ts` som exponerar funktionen `getCurrentWeather` och som tar emot en stad att hämta väder för som parameter. För att ni inte ska behöva lägga en massa tid på att reverse-engineer:a datatyperna för svaret från OWM API så har jag gjort typdefinitionen `ICurrentWeather` åt er i `types/index.d.ts`.

Koppla ihop `App` och `SearchCity` så att `App` får reda på när någon gör en sökning, trigga därefter hämtning av vädret med hjälp av `getCurrentWeather` och uppdatera `currentWeather`-state:n i `App` med svaret.

Ifall data finns så ska denna skickas till `Forecast`-komponenten som sen ansvarar för att rendera väderförhållandena.

HTML-skelett finns i alla tre komponenterna (`App`, `Forecast` och `SearchCity`).

## 🌟

Visa den fina animeringen Airplane för användaren när en sökning efter väder pågår.

## 🌕

Hantera att en sökning på en stad går fel (t.ex. att staden inte finns) och visa en Bootstrap-alert-ruta för användaren med felmeddelandet.

## ☄️

Tillåt inte användaren att söka efter en stad förrän de angivit 3 bokstäver eller mer.

## 🚀

Visa väderförhållandena på platsen med ikoner (så som vi gjort tidigare).
